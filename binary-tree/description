ZADANIE

Rozważmy niepuste drzewo binarne T etykietowane literami alfabetu angielskiego (tylko małe litery) i zapisane wierzchołkowo tak, że pozycję dowolnego wierzchołka x w drzewie T określa ciąg skierowań krawędzi (L - lewa krawędź, R - prawa krawędź) jakie pokonamy przechodząc w tym drzewie ścieżkę od korzenia do wierzchołka x.

Wyznacz najstarsze leksykograficznie słowo, jakie można zbudować z etykiet wierzchołków rozważanego drzewa występujących na dowolnej ścieżce wierzchołek zewnętrzny (liść) drzewa T - korzeń drzewa T.



WEJŚCIE

Ciąg wierszy zakończony symbolem znaku końca pliku (EOF) reprezentujący poprawnie (zgodnie z powyższym opisem) pewne drzewo binarne T. Każdy pojedynczy wiersz zakończony znakiem nowej linii (kod ASCII 10) opisujący pozycję wierzchołka w drzewie T i zawierający:

 - małą literę alfabetu angielskiego (kod ASCII od 97 do 122) - etykieta wierzchołka,

 - znak odstępu  (kod ASCII 32),

 - ciąg znaków L (kod ASCII 76) oraz R (kod ASCII 82) - ciąg skierowań krawędzi na ścieżce od korzenia drzewa do rozważanego wierzchołka.



WYJŚCIE

Wiersz zawierajacy ciąg znaków będący rozwiązaniem postawionego problemu.



OGRANICZENIA

Liczba wierzchołków drzewa T nie większa niż 10^7. Wysokość drzewa T ograniczona przez 2^6.



LIMITY

Złożoność czasowa O(n), złożoność pamięciowa O(n), gdzie n jest liczbą wierzchołków drzewa T.



PRZYKŁAD 1

wejście:

a LL
d
a R
s L

wyjście:

asd



/*


KOMENTARZ DO ROZWIĄZANIA





Konstrukcja drzewa binarnego:





    d


   / \


  s   a


 /


a





Możliwe słowa na ścieżce liść drzewa – korzeń drzewa to asd i ad. Leksykograficznie mniejsze jest słowo asd.


*/



PRZYKŁAD 2

wejście:

s LR
o LRR
m RR
p LRLRL
k
w LRL
a LL
t L
h R
j LRLR

wyjście:

pjwstk



PRZYKŁAD 3

wejście:

w RLR


t LLR


m LLRR


f LRLLL


h LRR


n L


g LLL


v RLL


n RLLR


r RLLRR


k RLRR


k LR


i


f LRLL


z RLLL


y RRLL


i RRLLL


v RRR


z RRRL


n LLLL


w LLRRL


r RR


z R


t RLLLL


w RRLR


s LRL


f RLLRRR


e RRRR


j RLLLR


u RRL


v LL


l RRRLL


p LRLLR


o RL

wyjście:

wurzi